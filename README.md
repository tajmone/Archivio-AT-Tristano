# Archivio-AT Tristano

Un tentativo di recuperare e preservare i miei vari contributi all'IF italiana, prima che vadano persi.

-----

**Indice**

<!-- MarkdownTOC autolink="true" bracket="round" autoanchor="false" lowercase="only_ascii" uri_encoding="true" levels="1,2,3" -->

- [Introduzione](#introduzione)
- [Contenuti del Progetto](#contenuti-del-progetto)
    - [Avventure Testuali](#avventure-testuali)
        - [ZenFactor Spa](#zenfactor-spa)
        - [Il Golem](#il-golem)
    - [Sistemi di Sviluppo IF](#sistemi-di-sviluppo-if)
        - [ADRIFT 4 Italian](#adrift-4-italian)
        - [ADRIFT 5 Italian](#adrift-5-italian)
        - [Alan 3 Italian](#alan-3-italian)
    - [Utilità Per lo Sviluppo IF](#utilit%C3%A0-per-lo-sviluppo-if)
        - [Sublime Alan](#sublime-alan)
    - [Colorazione Sintattica Linguaggi IF](#colorazione-sintattica-linguaggi-if)
    - [Applicativi](#applicativi)
        - [LGC2Z5](#lgc2z5)
    - [Traduzioni e Ristampe](#traduzioni-e-ristampe)
        - [Introduzione alle Avventure Testuali](#introduzione-alle-avventure-testuali)
        - [Terra d'IF](#terra-dif)
- [Licenze d'Uso](#licenze-duso)
- [Progetti Affini](#progetti-affini)

<!-- /MarkdownTOC -->

-----

# Introduzione

Nel corso degli anni mi sono dedicato a fasi alterne alle AT (Avventure Testuali) e alla comunità italiana dell'IF (Interactive Fiction), creando qualche mia avventura, partecipando alla traduzione di testi dall'inglese, sviluppando applicativi e gestendo un mio sito dedicato alle AT (ormai defunto da anni).

Fortunatamente, il materiale sorgente è soppravvissuto ai vari crash di dischi fissi, cambi di computer e migrazioni di sistemi opeativi. Ritengo sia giunto il momento di riordinare tale materiale e renderlo disponibile in un progetto condiviso affinché possa garantirne la continuità storica.

La comunità dell'IF italiana (perlopiù, una cerchia abbastanza ristretta) sembra vivere di ritmi propri: a tempi alterni ci si ritrova nella rete per fare il punto della situazione e guardare al futuro, ma spesso ci si contatta anche per cercare di recuperare materiale che non è più disponibile poiché un sito di riferemento non è più attivo. Il timore è sempre quello di perdere irreparabilmente alcuni dei preziosi contributi di questa piccola ma affiata comunità.

In realtà, il rischio di perdere delle opere è abbastanza marginale, poiché fra tutti i membri in genere vi è sempre chi conserva una copia del materiale circolato. È più probabile imbattersi nella confusione circa quale possa essere la versione più recente di una data risorsa — specie quando essa è resa disponibili da più fonti, cosa che tipicamente accade quando la fonte originale non è più disponibile.

A scanso di equivoci, e per dipanare ogni confusione, la soluzione ideale sarebbe che ogni autore condivida i propri contributi con un sistema duraturo. Ho intravisto in Git e GitHub questa opportunità e la colgo al volo. A differenza di un sito, che è vincolato al rinnovo di un servizio personale, e offre un'interfaccia di convidisione delle risorse limitata, GitHub è lo strumento ideale per poter condividere all'interno di una comunità le proprie risorse, mantenendole aggiornate nel tempo.

Ho deciso quindi di dedicare questo repository a tutto il mio materiale sull'IF che riesco a recuperare — ossia, materiale su cui ho lavorato, o perché ne sono il creatore o perché l'ho eleaborato in qualche maniera particolare da poterlo considerare materiale a cui ho contribuito.

L'idea generale è quella di tentare di preservare il patrimonio della comunità IF italiana, nell'eventualità che qualcuno voglia un giorno creare un archivio storico delle Avventure Testuali in Italia. Coordinare una simile impresa in gruppo risulterebbe difficile; più facile sarebbe se ciascun membro dall'IF italiana autogestisse il proprio mini-archivio storico e lo rendesse disponibile a chiunque voglia documentarsi sul tema. Git è uno strumento molto efficiente quando si tratta di gestire progetti multipli e farli convergere in un progetto unificato.

# Contenuti del Progetto

Ulteriori contenuti verranno aggiunti man mano che li recupero dai vecchi hard disk e ne ricostruisco il contesto storico.

- [Avventure Testuali]
- [Applicativi]
- [Traduzioni e Ristampe]

[Avventure Testuali]: #avventure-testuali
[Applicativi]: #applicativi
[Traduzioni e Ristampe]: #traduzioni-e-ristampe


<!---------------------------------------------------------------------------->

## Avventure Testuali

Avventure da me create.

### ZenFactor Spa

- [`/ZenFactor-Spa/`](./ZenFactor-Spa/)

Breve avventura testuale in italiano, creata da Tristano Ajmone (2010) allo scopo di insegnare come si giocano le AT. Creata con Inform 7. Include il codice sorgente (pubblico dominio).

### Il Golem

Vincitrice 1° Premio del _Concorso Avventure Testuali 2010_.

Avventura testuale con grafica e suoni, creata con ADRIFT 4 da Tristano Ajmone (2010) per il concorso CAT-2010 (sito non disponibile).

Non ho ancora avuto modo di archiviare copia de _Il Golem_ in questo progetto; nel frattempo questi sono i link di riferimento esterni:


- [ZenFactor.org][Golem » ZenFactor.org] — homepage ufficiale su [ZenFactor.org] (archiviata su Wayback Machine)
- [IFDB][Golem » IFDB] — pagina de _Il Golem_ sul sito [IFDB].
- [ADRIFT.co][Golem » ADRIFT] — pagina de _Il Golem_ sul sito ADRIFT.
- [IF Archive][Golem » IF Archive] — copia de _Il Golem_ su [IF Archive].

È possibile scaricare _Il Golem_ ai link sopra elencati, oppure tramite questo link diretto a IF Archive:

- [scarica _Il Golem_][Golem download] — link diretto (zippato, 6.3 Mb)

<!---------------------------------------------------------------------------->

## Sistemi di Sviluppo IF

Ho curato la traduzione in italiano dell'ambiente di sviluppo di alcuni sistemi di IF authoring.

### ADRIFT 4 Italian

Per la realizzazione dell'avventura _[Il Golem]_ avevo tradotto la libreria di ADRIFT 4 in italiano, basandomi sulla traduzione italiana di ADRIFT 3 curata da [Roberto Grassi].

Non ho ancora avuto modo di recuperare e riordinare i vari file della libreria ADRIFT 4 Italian e pubblicarli in questo progetto. Non appena riuscirò a trovare il tempo per organizzarmi lo farò. Nel frattempo, dovrebbe essere possibile estrarli da _[Il Golem]_ (richiede la password, se vi serve contattatemi).

### ADRIFT 5 Italian

- [`/ADRIFT5-ITA/`](./ADRIFT5-ITA)

Su richiesta di un amico, nel 2011 avevo tradotto in italiano la libreria di ADRIFT 5 versione Beta e l'avevo pubblicata sul sito ZenFactor.org.
Sono riuscito a recuperare i file della traduzione dal mio vecchio hard disk e li ho resi disponibili in questo progetto.

### Alan 3 Italian

Attualmente sto curando la traduzione in italiano della Libreria Standard di Alan 3:

- https://github.com/tajmone/Alan3-Italian

Il lavoro non è ancora conlcuso (sono a circa un terzo dell'opera) e nel corso della traduzione mi sono imbattuto in alcuni bachi e limitazioni di Alan 3 che rischiano di incrinare la qualità del progetto finale — e per i quali ho richiesto agli autori di Alan di implementare delle bug-fix e nuove funzionalità. Mi auguro che tali richieste verranno esaudite prima che l'opera di traduzione sarà ultimata, così da rendere pienamente fruibile Alan 3 Italian. Se così non fosse, il rischio è che la libreria italian possa rimanere un progetto sperimentale, congelato in attesa di tali modifiche.

> __NOTA__ — Alan 3 è ancora in versione Beta.

Quando il progetto Alan 3 Italian sarà completato, sarà il sistema di sviluppo IF in italiano più semplice da usare per non programmatori. Quindi, incrociamo le dita e speriamo che l'impresa andrà in porto.


<!---------------------------------------------------------------------------->

## Utilità Per lo Sviluppo IF

Alcune utilità e strumenti che ho realizzato per i programmatori di IF.

### Sublime Alan

- https://github.com/tajmone/sublime-alan

Un package [Sublime Text 3] per abilitare il supporto della sintassi di Alan 3.

Il progetto è stato concepito per semplificarmi il lavoro di traduzione della Libreria di Alan, e non è destinato a diventare un package completo da pubblicare su [PackageControl.io].

Allo stato attuale la sintassi di Alan è incompleta, ma è già utilizzabile e offre molte funzionalità utili all'editing (inclusi l'autocompletamento, l'indicizzazione dei simboli e vari build systems).

<!---------------------------------------------------------------------------->

## Colorazione Sintattica Linguaggi IF

Ho creato le seguenti definizioni sintattiche di linguaggi IF per l'applicazione [Highlight]:

- [Alan IF][HL Alan] (Alan v3)

Queste sintassi servono per includere nella documentazion esempi di codice con colorazione sintattica, per facilitarne la lettura. Highlight è un programma cross-platform gratuito ed open source, disponibile sia in versione riga da comando che in versione GUI; supporta temi colorati e molteplici formati di output, tra cui HTML, XHTML, RTF, LaTeX, TeX, SVG, BBCode e le sequenze di escape del terminale.


<!---------------------------------------------------------------------------->

## Applicativi

Alcuni applicativi per l'IF da me creati.

### LGC2Z5

- [`/LGC2Z5/`](./LGC2Z5/)

Applicativo Windows per convertire e compilare file progetto di __Libro Game Creator 2__ in storyfile Z-Machine. Creato da Tristano Ajmone (2010).

<!---------------------------------------------------------------------------->

## Traduzioni e Ristampe

Alcuni testi a cui ho contribuito tramite traduzione o ristampe, oppure ottimizzando PDF esistenti e distribuendoli sul mio vecchio sito.

### Introduzione alle Avventure Testuali

- [`/IntroduzioneAT/`](./IntroduzioneAT)

Traduzione italiana di _Introduction to Interactive Fiction_ di [Emily Short], da me curata e pubblicata sul sito ZenFactor.org nel 2010.

![Anteprima Introduzione alle Avventure Testuali][Anteprima Intro AT]

### Terra d'IF

- [`/Terra_dIF/`](./Terra_dIF/)

Tutti i numeri della rivista _Terra d’IF_ (2003-2006), lo _Speciale_ del 2003, e le due _Newsletter_ del 2008, in file PDF da me ottimizzati e condivisi sul sito ZenFactor.org.

![Anteprima rivista Terra d'IF][Anteprima Terra d'IF]

<!---------------------------------------------------------------------------->

# Licenze d'Uso

Ciascun progetto è soggetto a una diversa licenza d'uso, descritta all'interno della cartella che ospita il progetto e in cui troverete uno o più file di licenza.

Eventuali componenti e risorse di terze parti (qui inclusi a scopo di completezza) sono soggetti alle proprie licenze originali.

# Progetti Affini

Profili GitHub di altri membri della comunità IF italiana.

- [Alessandro Schillaci]
- [Leonardo Boselli]
- [Paolo G. Sfredda]


<!-----------------------------------------------------------------------------
                               LINK REFERENZIALI                               
------------------------------------------------------------------------------>

<!-- Link Interni ------------------------------------------------------------>

[Il Golem]: #il-golem "Salta alla sezione “Il Golem” di questo documento"

<!-- Anteprime --------------------------------------------------------------->

[Anteprima Intro AT]: ./IntroduzioneAT/anteprime-3D/IntroduzioneAT_3D_Web_x300.gif "Anteprima in 3D del documento 'Introduzione alle Avventure Testuali' di Emily Short"
[Anteprima Terra d'IF]: ./Terra_dIF/anteprime-3D/Terra_dIF_3D_Web_x300_bianco.gif "Anteprima in 3D della rivista Terra d’IF, numeri 2 e 4"

<!-- Progetti Affini --------------------------------------------------------->

[Alessandro Schillaci]: https://github.com/silverslade "Visita il profilo GitHub di Alessandro Schillaci (alias 'silverslade')"
[Leonardo Boselli]: https://github.com/Leonardo-Boselli "Visita il profilo GitHub di Leonardo Boselli"
[Paolo G. Sfredda]: https://github.com/pgsfredda "Visita il profilo GitHub di Paolo G. Sfredda"

<!-- Link Esterni ------------------------------------------------------------>

[IF Archive]: http://www.ifarchive.org/ "Vai all’Interactive Fiction Archive"
[IFDB]: http://ifdb.tads.org "Vai all’Interactive Fiction Database"
[ZenFactor.org]: https://web.archive.org/web/20170226192256/http://avventure-testuali.zenfactor.org/index.htm "Copia archiviata del sito ZenFactor.org su Wayback Machine"

[Sublime Text 3]: https://www.sublimetext.com/ "Visita il sito di Sublime Text"
[PackageControl.io]: https://packagecontrol.io/

[Highlight]: http://www.andre-simon.de/doku/highlight/en/highlight.php "Visita il sito di Highlight"
[HL Alan]: https://gitlab.com/saalen/highlight/blob/master/langDefs/alan.lang

<!-- Profili Autori ---------------------------------------------------------->

[Emily Short]: https://en.wikipedia.org/wiki/Emily_Short "Vedi la pagina Wikipedia dedicata a Emily Short"
[Roberto Grassi]: http://ifwiki.org/index.php/Roberto_Grassi "Vedi il profilo di Roberto Grassi su IFWiki"


<!-- Il Golem ---------------------------------------------------------------->

[Golem download]: http://ifarchive.org/if-archive/games/adrift/italian/IlGolem.zip "Scarica 'Il Golem' dallo IF Archive (Zip 6.3 Mb)"
[Golem » ADRIFT]: http://www.adrift.co/game/1378 "Visita la pagina de “Il Golem” su ADRIFT"
[Golem » IF Archive]: http://www.ifarchive.org/indexes/if-archiveXgamesXadriftXitalian.html "Vedi copia archiviata de “Il Golem” nello IF Archive"
[Golem » IFDB]: http://ifdb.tads.org/viewgame?id=qiwcgyhs3k76s0fh "Visita la pagina de “Il Golem” su IFDB"
[Golem » ZenFactor.org]: https://web.archive.org/web/20170226192251/http://avventure-testuali.zenfactor.org/il_golem.htm "Visita la homepage de “Il Golem” su ZenFactor.org (archiviata su Wayback Machine)"

<!-- EOF -->
