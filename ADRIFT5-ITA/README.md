# ADRIFT 5 Italian

Traduzione italiana della Libreria Standard di ADRIFT 5, a cura di Tristano Ajmone (2011, 2014).


-----

**Indice**

<!-- MarkdownTOC autolink="true" bracket="round" autoanchor="false" lowercase="only_ascii" uri_encoding="true" levels="1,2,3" -->

- [Contenuti](#contenuti)
- [Introduzione](#introduzione)
- [ADRIFT 5 Italian v0.1](#adrift-5-italian-v01)
- [Storia della Libreria](#storia-della-libreria)
- [Licenza](#licenza)
- [Link Esterni](#link-esterni)

<!-- /MarkdownTOC -->

-----

# Contenuti

Lo zippato originale di ADRIFT 5 Italian v0.1 (2011/09/21) distribuito su [ZenFactor.org][A5ITA ZF], contente anche l'avventura dimostrativa _Una Serata all'XYZZY_ v1.0:

- [`ADRIFT5_italiano_0_1.zip`][A5ITA zip]

Lo zippato della versione 0.2 (2014/05/25) a cui stavo lavorando, mai pubblicato:

- [`ADRIFT5_italiano_0_2_beta.7z`][A5ITA 7z]

Questo secondo zippato contiene anche delle annotazioni riguardo le modifiche rispetto alla v1.0.

Ho anche recuperato una versione aggiornata della demo _Una Serata all'XYZZY_: 

- [`Una Serata all'XYZZY (1.1).taf`][XYZZY]

# Introduzione

Nel 2011, su richiesta di un amico, tradussi in italiano la Libreria Standard di ADRIFT 5 (all'epoca, ancora in versione Beta) e la pubblicai sul mio sito [ZenFactor.org][A5ITA ZF], che nel frattempo ha chiuso i battenti.

All'epoca segnalai la pubblicazione di ADRIT 5 Italian [sul forum di ADRIFT][A5ITA Forum] e, ultimamente, varie persone mi hanno contattato per chiedermi una copia della traduzione, dato che il link a ZenFactor.org presente sul post non è più attivo.

Visto il rinnovato interesse per ADRIFT 5 Italian, sono andato a recuperare i file della traduzione dal mio vecchio hard disk e li ho resi disponibili in questo progetto, sperando che possano tornare utili a chi fosse interessato a portare avanti il progetto di traduzione.

Sono riuscito anche a recuperare i file di lavoro della versione v0.2 della Libreria, a cui stavo lavorando ma che, evidentemente, non furono mai ultimati.

Non ho idea se questa vecchia traduzione della Libreria Standard di ADRIFT 5 beta funzioni con la versione attuale di ADRIFT 5, o se richieda di essere ritoccata. Sicuramente, dal 2011 ad oggi la Libreria Standard è cambiata, così come ADRIFT stesso, che nel frattempo ha raggiunto la versione stabile.

Questi file potrebbero comunque tornale utili a chi avesse voglia di aggiornali alla versione attuale di ADRIFT 5. Se qualcuno dovesse portare avanti la traduzione di ADRIFT 5 Italian, aggiungerò qui un link al suo progetto, dato che questo repository è solo un archivio storico.

# ADRIFT 5 Italian v0.1

- [http://avventure-testuali.zenfactor.org/adrift5_italiano.htm][A5ITA ZF]

Questo era il testo di presentazione sul sito ZenFactor:

> ### ADRIFT 5 In Italiano (v 0.1)
>
> Tristano Ajmone ha realizzato una prima versione Beta (21 Sett. 2011) della traduzione in italiano della Liberia Standard di ADRIFT 5.
>
> Tutti i comandi standard sono stati tradotti in Italiano.
>
> Assieme al modulo ADRIFT 5 Italiano troverete un’avventura dimostrativa completamente in italiano.
>
> »»» SCARICA ADRIFT 5 ITALIANO ( v 0.1 ) + AVVENTURA DEMO «««
>
> È stato avviato un apposito thread sul Forum di ADRIFT 5 su cui poter segnalare suggerimenti, correzioni, idee, ecc:
>
> - http://forum.adrift.co/viewtopic.php?f=14&t;=7492
>
> Chiunque sia interessato a collaborare allo sviluppo della traduzione italiana è pregato di scrivere sul forum e di usarlo come punto di riferimento.
>
> #### Cosa Resta Da Fare
>
> - Implentare le direzioni cardinali NE, SE, SO, NO (ho tradotto solo le quattro principali per ora)
> - Intercettare i messaggi di sistema in inglese non ancora tradotti tramite Text Overrides (ce ne sono ancora un sacco).
> - Implementare il verbo/azione (Task) «Lock \[object\] with \[object\]» (non era presente nell’originale inglese).
> - Verificare la scelta dei verbi/azioni e loro sinonimi (qualsiasi suggerimento/correzione è benvenuta).
> - Tradurre le Proprietà in Italiano («Hidden», «Held By Character», ecc.), per ora ho preferito lasciarle in inglese.

# Storia della Libreria

Purtroppo, sono passati troppi anni e non sono in grado di ricostruire con esattezza i vari passagi da una traduzione della libreria all'altra. Molti dei siti originali che pubblicarono queste risorse non sono più attivi oggi, e poiché alcuni non sono stati archiviati sulla WaybackMachine non mi è stato possibile consultarli.

Se ben ricordo, la mia traduzione di __ADRIFT 5 Italian__ era basata sulla mia precedente traduzione di __ADRIFT 4 Italian__ (che creai appositamente per l'avventure _Il Golem_), e che questa era a sua volta basata sulla traduzione di __ADRIFT 3 Italian__ (anche noto come "itdrift") a cura di Roberto Grassi e Alex Nicotera risalenti, se non erro, al 2003-2004. Quel che so per certo è che il mio lavoro si basava sulla loro precedente traduzione, qualunque fosse la versione di ADRIFT.

La traduzione originale italiana di Grassi e Nicotera era liberamente scaricabile dal portale IF Italia (non più attivo), e non mi risulta vi fosse annessa alcuna licenza specifica, ma che si trattasse di uno freeware liberamente utilizzabile (come era consuetudine per questo tipo di progetti).

Neanche io adottai alcuna licenza esplicita per le mia traduzione di ADRIFT 5 Italian, ma l'implicito assunto è sempre stato che fosse liberamente utilizzabile. Ad ogni modo, Roberto Grassi era al corrente della mia pubblicazione di ADRIFT 5 Italian.


# Licenza

Sebbene non possa parlare anche a nome di Roberto Grassi e Alex Nicotera, credo che per chiunque voglia portare avanti il progetto di ADRIFT 5 Italian sia sufficiente citarci nei ringraziamenti:

```
ADRIFT 5 Italian

Traduzione italiana della Libreria Standard di ADRIFT, liberamente utilizzabile.

Basata sul lavoro di Tristano Ajmone (2011), e di Roberto Grassi e Alex Nicotera (2003-4).
```


# Link Esterni

- [www.adrift.co][ADRIFT]
- [ZenFactor.org » ADRIFT 5 In Italiano][A5ITA ZF]  (su Wayback Machine)
- [ADRIFT Forum » ITALIAN TRANSLATION OF ADRIFT 5 READY!][A5ITA Forum]


<!-----------------------------------------------------------------------------
                               LINK REFERENZIALI
------------------------------------------------------------------------------>

[A5ITA zip]: ./ADRIFT5_italiano_0_1.zip "Lo zippato di ADRIFT 5 Italian v0.1 distribuito su ZenFactor.org"
[A5ITA 7z]: ./ADRIFT5_italiano_0_2_beta.7z "Lo zippato di ADRIFT 5 Italian v0.2-beta"
[XYZZY]: ./Una%20Serata%20all'XYZZY%20(1.1).taf "Demo 'Una Serata all'XYZZY' v1.1"

<!-- Link Esterni ------------------------------------------------------------>

[ADRIFT]: http://www.adrift.co/ "Visita il sito di ADRIFT"

[A5ITA Forum]: http://forum.adrift.co/viewtopic.php?f=14&t=7492 "Vedi il post sul forum di ADRIFT in cui venne annunciata la traduzione italiana"

<!-- ZenFactor.org ----------------------------------------------------------->

[A5ITA ZF]: <https://web.archive.org/web/20170226185901/http://avventure-testuali.zenfactor.org/adrift5_italiano.htm> "Visita la copia archiviata su Wayback Machine della pagina originale di ADRIFT 5 In Italiano su www.ZenFactor.org"

<!-- EOF -->